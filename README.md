# robotics
Έργο για τον Διαγωνισμό Ρομποτικής

Τίτλος: "Ρομποτικό πλωτό όχημα για τον καθαρισμό δεξαμενών-συντριβανιών"

Γενικό Πρόβλημα :

Η ρύπανση του νερού αποτελεί σημαντικότατο περιβαλλοντικό πρόβλημα της εποχής μας. Ένα μέρος αυτού του προβλήματος είναι και τα σκουπίδια που κάποιοι ασυνείδητοι πετούν στο νερό. Αυτή η συμπεριφορά έχει ως αποτέλεσμα τη μόλυνση του νερού που με τον καιρό οδηγεί στη μετατροπή των ποταμών, των λιμνών και των θαλασσών σε σκουπιδότοπους. 

Το πρόβλημα στο χώρο του Πανεπιστημίου Πατρών :

Το πρόβλημα της ρύπανσης μπορεί να εμφανίζεται ακόμα και σε κατασκευές του ανθρώπου όπως οι ανοιχτές δεξαμενές και τα σιντριβάνια. Στο Πανεπιστήμιο Πατρών υπάρχουν αρκετά σιντριβάνια τα οποία είναι γεμάτα με φύλλα και σκουπίδια παρουσιάζοντας άσχημη εικόνα. Το φαινόμενο αυτό τις περισσότερες φορές οδηγεί σε βλάβες των μηχανισμών των σιντριβανιών και συνεπώς στο άδειασμά τους. Την ίδια εικόνα εμφανίζουν και πολλά σιντριβάνια στο κέντρο της πόλης.

Η λύση μας :

Η ιδέα μας είναι η κατασκευή ενός αυτόνομου πλωτού ρομποτικού οχήματος το οποίο θα αναλαμβάνει να μαζεύει τα σκουπίδια από τα σιντριβάνια του Πανεπιστημίου, ώστε να διασφαλίζεται η σωστή λειτουργία τους και έτσι να συνεισφέρουν και στην αισθητική αναβάθμιση του χώρου. (Με αυτόν τον τρόπο η τεχνολογική μας λύση θα είναι μονίμως διαθέσιμη στην πανεπιστημιακή κοινότητα.)
Το ρομποτικό όχημα θα σαρώνει την επιφάνεια του σιντριβανιού συλλέγοντας τα φύλλα, τα πλαστικά και τα υπόλοιπα σκουπίδια. Έπειτα θα τα συγκεντρώνει σε ειδικά διαμορφωμένο κάδο μέσα στο σώμα του.
Το ρομπότ επίσης θα έχει τη δυνατότητα να αναγνωρίζει πότε γέμισε ο κάδος και να τον αδειάζει, ενώ θα ενημερώνει τον χρήστη μέσω Bluetooth για την κατάσταση λειτουργίας του. Το άδειασμα του κάδου θα μπορεί να γίνεται χωρίς να σταματήσει το ρομπότ τη λειτουργία του.

Η ομάδα μας :

Η ομάδα μας αποτελείται από μικρούς ρομποτιστές, μαθητές Δημοτικών σχολείων της Πάτρας, μέλη της δράσης εκπαιδευτικής ρομποτικής "Robots@ΜΕΤ" του Πανεπιστημίου Πατρών.

Υλικά κατασκευής :

(x1)	Arduino Uno,
(x3)	Κινητήρες  DC,
(x1)	Κινητήρες Servo,
(x1)	Motor Shield,
(x6)	Micro Switch ,
(x3)	Αισθητήρες Απόστασης  IR,
(x1)	Bluetooth Module

